---
title: 'Jon Gredmark'
description: 'Portfölj för graffitimålaren och konstnären Jon Gredmark.'
projectYear: '2024'
datePublished: '2025-01-24'
dateModified: '2025-01-24'
pageURL: '/jongredmark'
imageDescription: "Jon Gredmarks webbportfolio, vars utseende påminner om en dagstidning."
siteURL: 'www.jongredmark.com'
---

Webbsidan [jongredmark.com](https://www.jongredmark.com) gjordes som portfölj åt graffitimålaren och konstnären Jon Gredmark. Hans enda önskan för sidan var att den skulle vara i svart och vitt och att designen inte skulle distrahera från bilderna av hans verk.

## Färger

Färgschemat använder sig av en grå skala med varma toner, och en mättad gul som accentfärg för olika tillstånd, till exempel när man för musen över eller fokuserar på ett klickbart element, eller när man markerar text. Den gula färger valdes specifikt för att dess urbana känsla som påminner om lyftkranar och skyddsräcken, samt de ikoniska taxibilarna i New York, en stad som Jon håller varmt om hjärtat.

![Färgerna som används för bakgrund, text och accent: naturvit, varm svart och en färgstark gul.](img/work/jongredmark/palette_showcase.webp)

## Typsnitt

Tre typsnitt användes för detta project: ett för rubriker, ett för brödtext, och ett för resten.

Typsnittet för rubriker är Abril Fatface - ett display-typsnitt med feta bokstäver och tunna serifer. Det valdes på grund av sin likhet till andra typsnitt som ofta används för dagstidningsrubriker. Före han började arbeta som konstnär på heltid så var Jon länge en brevbärare, och det fanns en möjlighet för sidans design att reflektera det genom att anta utseendet av en tidning.

För brödtext användes typsnittet Playfair - ett elegant sans-serif-typsnitt och ett tämligen populärt typsnitt för allmänt syfte. Typsnittet valdes eftersom det fungerar bra med dagstidningstemat och eftersom det är lättläst även vid små storlekar.

Det universella typsnittet är Cutive Mono - ett monospace-typsnitt baserat på typsnitt från skrivmaskiner men optimerat för skärmar. Vald på samma grunder som det tidigare nämnda typsnittet. Skrivmaskinsstuket gör texten mer personlig och verklighetsförankrad.

![Använda typsnitt i följordning: Abril Fatface, Playfair och Cutive Mono.](img/work/jongredmark/font_showcase.webp)

## Stil

För att tillföra lite stil till sidan så är navigationsfältet inte bara en solid vit, utan delvis transparent. Allt som hamnar under navigationsfältet när man skrollar blir svart och vitt och lite suddigt, som när bläck löses i vatten. För att texten på knapparna alltid ska vara läsliga oavsett vilken bild som kommer under så justeras ljusstyrkan så att även de mörkaste bilderna bleknar tillräckligt för att kontrasten mellan text och bakgrund skall vara tillräcklig.

![Element under navigationsfältet blir suddiga svarta och vita fläckar.](/img/work/jongredmark/jongredmark_navbar.webp)
