---
title: 'SB Gräv / Kaivuu'
description: 'Webbsida för Österbottniska jordbyggnadsfirman SB Gräv / Kaivuu.'
projectYear: '2024'
datePublished: '2025-01-24'
dateModified: '2025-01-24'
pageURL: '/sb_grav'
imageDescription: 'Bild från SB Gräv / Kaivuus hemsida.'
siteURL: 'www.sbgräv.fi'
---

Denna webbsida gjordes för jordbyggnadsfirman [SB Gräv / Kaivuu](https://www.sbgräv.fi). Stefan Berglund, som ligger bakom företaget, är redan en mästare i vad han gör så webbsidan behöver bara lyfta fram hans färdigheter åt alla som kan tänkas vara i behov av hans tjänster och ge de som är instresserade möjlighet att ta kontakt.

## Färger

Företaget hade redan en befintlig logo i form av en grön ansiktslös byggare med keps och spade. Eftersom logon används på företagets grävmaskiner och annan utrustning så fanns det inget behov av att skapa en ny. Därför började processen att välja färger med att extrahera färger ur logon. För att begränsa paletten så mycket som möjligt användes endast tre färger: en mellanton, en mörk och en ljus ton.

Eftersom de gröna färgerna var så starka så kom de bäst till pass som accentfärger. De användes för knappar och för kontaktformuläret. De gröna gubbarna framträder också genom sidan, så de tillför också färgklickar där de står.

För att balansera ut de gröna färgerna konstruerades en kompletterande palett som sträckte sig från en ljust beige till en djup orange, slutandes i en fyllig brun. Eftersom dessa färger påminner om jaffakex så fick paletten också namnet 'jaffa'.

![De tre nyanserna av grönt baserade på logon och den komplementerande jaffa-paletten.](img/work/sb_grav/palette_showcase.webp)

## Typsnitt

För enkelhetens skull användes endast två typsnitt för denna sida: Domine och Montserrat.

Domine är ett serif-typsnitt som är inspirerat av gamla typsnitt som använts i böcker och tryck med tät text. Det var specifikt designat för att vara läsbart som brödtext på webben, men i det här fallet används det för rubriker istället. De lätta kurvorna ger bokstäverna ett hemtrevligt och vänligt utseende som passade sidan

Montserrat är ett populärt sans-serif-typsnitt som används för brödtext och knappar här på grund av hur stilrent och icke-påträngande det är. Typsnittet får verkligen skina när de tunnare linjebredderna används, men det fungerar utmärkt i alla vikter. Det är ändå populärt av en orsak.

![Typsnitten som används för webbsidan är Domine och Montserrat.](img/work/sb_grav/font_showcase.webp)

## Att lyfta fram

Eftersom det huvudsakliga syftet med sidan är att lyfta fram vad firman har att erbjuda så är det första man ser när man skrollar ett rutnät med kort som kort och koncist beskriver tjänsterna. Korten har en knapp för att visa foton från tidigare projekt där relaterat arbete har utförts.

![Ett rutnät med tjänster som firman erbjuder.](/img/work/sb_grav/sb_services.webp)

Efter listan med tjänster finns ett urval av tidigare projekt som visar resultatet som kunder kan förvänta sig. Några av de mer krävande jobben visas här.

![Tidigare projekt som SB Gräv / Kaivuu har genomfört.](/img/work/sb_grav/sb_projects.webp)

## Kontakt

Slutligen ett kontaktformulär för att ta kontakt med Stefan när hans tjänster behövs. Ett grönt formulär skulle dra till sig kundernas blick, men den gröna färgen från logon var för stark för formuläret så den gavs en gnutta transparens för att smälta in med bakgrunden. Detta gjorde även texten lättare att läsa och fick den gröna gubben att sticka ut mer.

![Ett grönt kontaktformulär för att nå SB Gräv / Kaivuu.](/img/work/sb_grav/sb_contact.webp)
